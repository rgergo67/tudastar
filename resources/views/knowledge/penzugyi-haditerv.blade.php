<h1>Pénzügyi Hadtirev</h1>

<p>A Beosztom.hu-val egy pénzügyi haditervet fogsz készíteni. Azzal, hogy itt vagy, a háború felét már meg is nyerted! Ezen az oldalon a következő dolgokról lesz szó:

<ol>
    <li><x-a href="#1">A háború, amit vívsz</x-a></li>
    <li>
        <x-a href="#2">Az alapok</x-a>
        <ol>
            <li><x-a href="#2-1">Nullbázisú költségvetés</x-a></li>
            <li><x-a href="#2-2">Talált pénz</x-a></li>
            <li><x-a href="#2-3">Ha túlköltekezel</x-a></li>
            <li><x-a href="#2-4">Vésztartalék</x-a></li>
        </ol>
    </li>
    <li><x-a href="#3">Első lépések</x-a></li>
</ol>

<p>Ha most nincs 20-30 perced ennek végigolvasására, nyugodtan vesd bele magad az alkalmazás használatába, de valamikor mindenképpen térj vissza, és rágd át magad rajta, mert a szemléletmód megértése könnyen megduplázhatja a hatékonyságod, így a megspórolt pénzed is.</p>

<a class="anchor" id="1"></a>
<h2>A háború, amit vívsz</h2>

<p>Ahhoz, hogy megértsd miért van szükség haditervre, mutatunk egy rövid hasonlatot, talán már a legelején segít megérteni a lényeget. Képzeld el a következő helyzetet:</p>

<blockquote>
    <div class="mt-8 lg:grid lg:grid-cols-3 lg:gap-8">
        <div class="mt-8 lg:mt-0 lg:col-span-2">
            <p>Tábornok vagy, hatalmas népességű országod évek óta háborúban áll az ellenséggel. A taktikád a következő: minden hónapban besorozol 200.000 újoncot, és harcba is küldöd őket mind egy szálig.</p>

            <p>Vannak határszakaszok, ahol rendszeres támad az ellenség, ennek ellenére mindenkit a fővárosban állomásoztatsz, és csak a támadás pillanatában küldöd ki a csapatokat. Időről időre jön egy 50-100.000 fős váratlan támadás is, ilyenkor csak bízni tudsz benne, hogy marad elég katona a kivédésére.</p>

            <p>Nincs haditerved, csak egy halom katonád, és a remény, hogy következő hónapban is tudsz majd toborozni.</p>

            <p>Éjjelente nem alszol. Mi van, ha következő hónaptól nem tudsz toborozni? Ha az ellenség akkor támad, amikor már alig van embered? Hogy indítasz támadást, ha még magadat sem tudod megvédeni?</p>

            <p><strong>Szükséged van egy jó haditervre.</strong></p>
        </div>
        <div class="relative lg:row-start-1 lg:col-start-3">
            <x-figure name="generalis" title="Szükséged van egy jó haditervre." />
        </div>
    </div>
</blockquote>

<p>A fentieket állítsd szembe ezzel:</p>

<p>Minden hónapban kapsz 200.000 Ft fizetést, amit el is költesz az utolsó forintig.</p>

<p>Vannak ugyan fix kiadásaid, de nem különítesz el rájuk pénzt, helyette csupán egy darab összeget látsz a bankszámládon. Néha vannak nagyobb, váratlan kiadásaid, például elromlik az autó, vagy csőtörés lesz, ilyenkor csak remélni tudod, hogy elég lesz a pénzed a következő fizetésig.</p>

<p>Éjjelente nem alszol. Mi van, ha holnap elveszíted az állásod? Ha jön egy váratlan kiadás? Ha a saját és családod megélhetését is alig tudod biztosítani, hogyan valósítod meg az álmaidat?</p>

<hr>

<p>Csak a legégetőbb problémákat próbáltuk bemutatni <em>(költségvetés és vésztartalék hiánya)</em>, ugyanilyen fontos az impulzus vásárlás, a hitel, a függőségek kezelése, pénzügyi bizonytalanság, közös családi kassza vagy vállalkozás pénzének külön kezelése.</p>

<p>Ezekről a problémákról és lehetséges megoldásaikról <x-a href="{{ route('knowledge.show', 'mi-a-celod') }}" target="_blank">ide kattintva tudsz bővebben olvasni</x-a>, de meggyőződésünk, hogy a pénzügyi költségvetés, azaz a haditerv, megoldást nyújthat mindegyikre.</p>

<a class="anchor" id="2"></a>
<h2>Az alapok</h2>

<p>A beveztő után jöjjön az új tudás!</p>

<a class="anchor" id="2-1"></a>
<h3>Nullbázisú költségvetés</h3>

<p>Amit a Beosztom.hu használ, azt úgy hívják: <x-a href="{{ route('knowledge.show', 'nullbazisu-koltsegvetes-tervezes') }}" target="_blank">nullbázisú költségvetés tervezés</x-a>. Ez a régen is használt borítékos módszer tudományos neve, röviden így néz ki:</p>

<p>Fogsz egy csomó borítékot, befőttes üveget vagy malac perselyt <em>(mi ezt használjuk)</em>, és felcímkézed őket attól függően, hogy milyen kiadásiad szoktak lenni, vagy mikre szeretnél gyűjteni, majd szétosztod közöttük a pénzed az utolsó forintig.</p>

<x-figure name="persely-megtakaritas-auto-szorakozas" title="Beosztod a pénzed az utolsó forintig" width="1300" height="650" />

<p>Ha kiadásod lesz, előveszed a megfelelő perselyt, és a kiadás fajtájától függően cselekszel.</p>

<ul>
    <li><strong>Fix kiadás:</strong> Biztos lehetsz benne, hogy van rá pénzed, hisz előre félretettél már ennyit. <strong>Kiveszed a pénzt, és fizetsz.</strong></li>
    <li><strong>Változó kiadás:</strong> Hobbi, könyv, cukrászda: nem kell attól tartanod, hogy túlköltekezel, hisz annyit tudsz költeni, amennyit ezekre félretettél. Ha mégis többet akarsz költeni mint amennyi benne van, <strong>elgondolkozol azon, hogy honnan lehetne pénzt átcsoportosítani.</strong></li>
    <li><strong>Váratlan kiadás:</strong> Az első dolgod egy vésztartalék létrehozása lesz, így a váratlan kiadások sem lesznek többek bosszantó kellemetlenségnél, hisz <strong>lesz miből kifizetni.</strong></li>
</ul>

<p>Ezt követően minden alkalommal amikor bevételed van, egyből szétosztod a perselyek között, így minden forintodnak adsz valami <em>feladatot</em>.</p>

<a class="anchor" id="2-2"></a>
<h3>Talált pénz</h3>

<p>Gondolj csak bele: ha <strong>találsz az utcán 20.000 Ft-ot</strong>, mit teszl? Egyből elköltöd? Esetleg beteszed a pénztárcádba, aztán majd lesz valami?</p>

<p>Ha Beosztom.hu-t használsz, először rögzíted, hogy találtál ennyi pénzt, este pedig végigpörgeted a perselyeid listáját, és eldöntöd, hogy hogyan osztod szét. 5.000 Ft hitel törlesztés, 5.000 Vésztartalék, 5.000 Nyugdíj, 5.000 Szórakozás, csak rajtad múlik.</p>

<p>Az ilyen bevételek nem vesznek el a bankszámlán, hanem tudatosan megtervezheted a sorsukat. Tovább megyek, amikor van egy kis <em>felesleges</em> pénzed, annak beosztása kiváló önismereti feladat.</p>

<p>Régebben soha nem gondolkodtam el rajta, hogy mi a fontosabb, a gyerek játéka, a kutyaiskola, vagy a netflix előfizetés. Most, ha van egy kis plusz pénzem, mindig jól megfontolom, és ettől jobban érzem magam.</p>

<a class="anchor" id="2-3"></a>
<h3>Ha túlköltekezel</h3>

<p>Egy haditerv sem tökéletes, de attól lesz egy tábornok zseniális, hogy nem hasraütésszerűen csoportosítja át a csapatokat, hanem mérlegel. Neked is ezt kell tenned!

<p>Ha a szórakozás kategóriában már csak 1.000 Ft van, de az ismerősök nagyon el akarnak csábítani egy állatkerti sétára, amihez tuti társul még egy cukrászda is, és legalább 10.000 Ft-ot ott fogsz hagyni, nem probléma!</p>

<p>Nézd meg a többi perselyed, és döntsd el, minek a terhére fogsz szórakozni. Jobb esetben nem a gyerek játszós pénzét, vagy az ételre, nyugdíjra, vész esetére félretett pénzt fogod megkurtítani... Ha mégis, hát legalább akkor is tudod, hogy saját akaratodból tetted ezt, nem pedig véletlenül vagy tudatlanságból.</p>

<p>Megéri ennyit vacakolni? <strong>Feltétlenül!</strong> Ha rendbe akarod tenni a pénzügyeidet, vagy nyugodtan szeretnél költekezni, tudván, hogy az adott pénz tényleg erre lett szánva, és amire muszáj, arra még mindig marad, akkor nélkülözhetetlen a pénzügyi tudatosság. Egy kis gondolkodást és tervezést igényel, de megéri vele foglalkozni.</p>

<a class="anchor" id="2-4"></a>
<h3>Vésztartalék</h3>

<p>Az egyik legfontosabb kategória a vésztartalék lesz <em>(nálunk a perselyeket kategóriákba lehet rendezni)</em>. Ide minden hónapban csepegtetsz egy kis pénzt egészen addig, amíg az ott lévő összeget látva biztonságban nem érzed magad.</p>

<p>Lehet egy darab Vésztartalék nevű perselyed, vagy egy teljes kategóriád tele vésztartalék perselyekkel (autó, ház, egészségügy). A lényeg, hogy <strong>csinálj legalább egyet</strong>, és próbáld meg megoldani, hogy minden hónapban kerüljön bele pénz. Akkor is, ha csak 1.000 Ft!</p>

<x-figure name="vesztartalek-szef" title="6 havi fizetés a biztonsági vésztartalék" width="327" height="500" />

<p>Azt szokták mondani, hogy 6 havi fizetésednek megfelelő vésztartalékot érdemes képezni, így ha keresőképtelenné válsz, tiszta fejjel, higgadtan tudsz új állás után nézni.</p>

<a class="anchor" id="3"></a>
<h3>Első lépések</h3>

<p>A következő 4 lépéssel tudsz belevágni a közepébe, mindegyikhez írtunk segítséget is:</p>

<ol>
    <li><x-a href="{{ route('knowledge.show', 'szamold-ossze-a-penzed') }}">Számold össze a pénzed</x-a></li>
    <li><x-a href="{{ route('knowledge.show', 'kategoriak-es-perselyek') }}">Hozd létre a kategóriákat és perselyeket</x-a></li>
    <li><x-a href="{{ route('knowledge.show', 'oszd-be-a-penzed') }}">Oszd be a pénzed</x-a></li>
    <li><x-a href="{{ route('knowledge.show', 'bevetel-es-kiadas-kovetes') }}">Rögzítsd a bevételeket és kiadásokat</x-a></li>
</ol>

<p>Az alkalmazás további funkcióiról <x-a href="{{ route('knowledge.show', 'tovabbi-lehetosegek') }}">itt találsz leírást</x-a>.</p>

<p>Ha valami nem világos, a <x-a href="{{ route('knowledge.index') }}" target="_blank">Tudástár</x-a> cikkeit érdemes átnézni, de nyugodtan válaszolj bármelyik e-mailünkre, és megválaszoljuk a kérdésed. </p>

<div class="relative" style="padding-top: 56.25%">
    <iframe class="absolute inset-0 w-full h-full" src="https://www.youtube.com/embed/57D4CPJXwXw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>
