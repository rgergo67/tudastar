<x-seo title="Családi költségvetés készítése, egyszerűen!" />

<h1>Családi költségvetés készítése, egyszerűen!</h1>

<p>Étel, rezsi, biztosítások, kutya, gyerek, nyaralás... Annyi a kiadás, hogy néha nehezebb egy családi költségvetést elkészíteni, mint egy vállalatit. Pedig ez annyira fontos dolog, hogy már középiskolában kötelezően tanítani kellene, hogy mire az embernek családja lesz, már a kisujjában legyen.</p>

<h2>Miért fontos a családi költségvetés készítése?</h2>

<p>Elsősorban azért, mert ez már nem csak rólatok szól. Felelősséggel tartoztok a párotokért, a gyerekeitekért, a szüleitekért. Minden egyes forint amit feleslegesen költötök el, hiányozni fog, ha </p>

<ul>
    <li>fél év táppénzre kényszerültök</li>
    <li>valamelyikőtök elveszíti a munkáját</li>
    <li>súlyos beteg lesz egy közeli hozzátartozó</li>
    <li>a gyermek kap egy jó lehetőséget, csak anyagi támogatás kellene hozzá</li>
</ul>

<p>Azt gondolhatnátok, hogy a megoldás az élvezetekről, kikapcsolódásról, szórakozásról való teljes lemondás, és a szigorú spórolás. Pedig az esetek többségében nem. Elég, ha összeszámoljátok a család összes pénzét, és közösen kitaláljátok, hogy mire mennyit szántok.</p>

<p>Talán meg fogtok lepődni, hogy mennyivel többet költötök a "szükségesnél". Azért idézőjelben, mert valószínűleg most nem érzitek úgy, hogy túlköltekeznétek, de általában az emberek a fizetésükkel arányosan emelik az életszinvonalukat, ezáltal a kaidásaikat. Egy egyszerű példa:</p>

<p>Ha voltatok kollégisták, biztosan éltetek már májkrémes zsemlén és más olcsó kajákon hónap végén, mert már csak erre maradt pénz. Elkezdtetek dolgozni, így már fixen jutott pénz normális ételre minden nap. Jól dolgoztatok, jött a bónusz, párotokkal többször mentetek cukrászdába, étterembe, mert megérdemeltétek. Jött az előléptetés, dupla felelősség, dupla fizetés. Már minde nap étteremben esztek, ha ki akartok rúgni a hámból, elmentek egy fine diningra <em>(8-10 kis adag nagyon finom, nagyon drága kaja)</em>.</p>

<p>Ahogy emelkedik az életszínvonal, úgy a kiadások is emelkednek. Ez nem feltétlenül baj, hisz megérdemlitek, ezért dolgoztok. Ami viszont el szokott maradni, az a vésztartalék képzése, gyűjtés a gyereknek egyetemre, házra, félretenni a nagyszülők ápolására. Ennek oka pedig legtöbbször az, hogy azt feltételezzük, nem fog semmi rossz történni, életünk végéig tartani tudjuk ezt a színvonalat.</p>

<blockquote>
    Ha van időd, olvasd el a <x-a href="https://kiszamolo.hu/az-aranyborton/" target="_blank">kiszamolo.hu oldalon az Aranybörtön</x-a> című cikket, ahol nagyon jól leírják azt a jelenséget, ami a legtöbb jómódú embert sújtja
</blockquote>

<p>Természetesen vannak olyanok akik képesek erre, de a mostani COVID időszak is megmutatta, hogy véletlen események egy két szóból tönkre tudnak tenni teljes ágazatokat. Lehet akármilyen jó szállodátok vagy éttermetek, ha kijárási tilalom van egész évben.</p>

<p>Ha a családnak van 6 havi vésztartaléka, akkor legalább egy kicsit nyugodtabban és megfontoltabban tudtok új lehetőségek, bevételi források után nézni.</p>

<h2>Hogyan tudjuk beosztani a család pénzét előre?</h2>

<p>Nagyon jó kérdés! A legtöbben már a legelején feladják, mondván <em>"Honnan tudhatnánk, hogy hányszor fogunk elmenni a hónapban moziba, kávézni, vagy mennyit költünk majd ételre?!"</em> Sajnos ők rossz oldalról közelítik meg a kérdést, gondoljatok rá inkább így: <em>"Augusztus van, most kaptunk fizetést. Ha a héten elköltünk 50.000-et a gyerek szülinapjára, be kell vásárolni iskola kezdésre, még nyaralni is el akarunk menni, ahol majd minden nap étteremben eszünk, akkor honnan fogjuk tudni, hogy hónap végén marad-e majd pénz ételre, gyógyszerre, számlákra?"</em> Ugye mennyire más innen nézve?</p>

<p>Vannak dolgok, amikre nem igazán van ráhatásotok, vagy amin nem érdemes spórolni. Enni például muszáj. Sokan esnek abba a hibába, hogy egy hónapon keresztül követik az étel kiadásukat, és megrökönyödve tapasztalják, hogy egy 3 tagú családnak akár 120-150.000 Ft elmegy rá. Akkor ezen kell spórolni! Pedig az esetek többségében pont nem, az egészséges táplálkozás az egyik legfotnosabb dolog. Helyette kicsit utána kell olvasni a dolgoknak, és kiderül, hogy egy kis szervezéssel és tervezéssel néhány ezer Ft-ból több adagnyi egészséges ételt el lehet készíteni előre a hétre.</p>

<p>De természetesen csak rajtatok múlik, hogyan osztjátok be a pénzeteket. Ha úgy érzitek az ételen tudtok spórolni, akkor tegyétek azt. A megmaradt pénzt pedig osszátok be oda, ahol jobb helye van, kezdetben például képezzetek egy vésztartalékot, vagy kezdjétek el visszafizetni a hiteleiteket.</p>

<p>Ha tehetitek, mindig szánjatok egy kicsit szórakozásra, kikapcsolódásra, sportra különben nagyon nehéz tartani magatokat a tervekhez.</p>

<h2>Mi történik, ha kicsúszunk a keretből?</h2>

<p>Semmi. Senki nem felügyel vagy ellenőriz titeket, ez a ti életetek, a ti döntéseitek. Időnként mindenkivel megesik, hogy nem tudja tartani magát a tervekhez, vagy jön valami váratlan esemény ami felborítja a rendszert. </p>

<p>Szerencsére még ilyenkor is hasznát vehetitek a beosztom.hu-nak, mert láthatjátok, hogy honnan tudtok átcsoportosítani.</p>

<p>Tegyük fel, hogy a <strong>Gyerek játék</strong> perselyben már nincs pénz, de a <em>csillagokat lekönyörgi az égről egy teleszkópért</em>, és úgy vagytok vele, hogy végülis... legalább nem drogozik. Semmi gond, megnézitek melyik perselyben mennyi pénz van, és úgy döntötök, hogy az idei nyaralást megrövidítitek egy nappal, akkor belefér. Megbeszélitek vele is, hogy értse mit jelent az <strong>áldozatot hozni</strong> kifejezés.</p>

<p>Amennyiben nyaralás sem volt betervezve, sőt a nélkülözhetetlen perselyeken kívül csak a vésztartalékban van már pénz, és abból veszitek meg a teleszkópot... Nos, akkor legalább tudatosan hoztátok meg a döntést, és amikor majd beüt a krach, tudni fogjátok, hogy mit kell elsőnek eladni.</p>

<h2>Van valami példa költségvetés?</h2>

<p>Olyan, ami mindenkinek jó, nincs. <x-a href="{{ route('knowledge.show', 'persely-letrehozas-pelda') }}">Itt találtok egy példát</x-a>, ezt alakíthatjátok igényeiteknek megfelelően. A legfontosabb tanács amit adhatunk, hogy kezdjétek el használni minél előbb, és minden bevétel után üljetek le tervezni, így szépen lassan kiforrja majd magát a költségvetés.</p>

<blockquote>Fél évig tudjátok használni mielőtt döntenétek róla, hogy érdemes-e fizetni érte. Ha nem fér bele, de maga a módszer hasznosnak tűnik, akkor se hagyjátok abba a költségvetés készítést! Használjatok excel táblázatot, vagy kockás füzetet.</blockquote>

<p><x-a href="{{ route('register') }}">Itt tudtok regisztrálni</x-a> az oldalra, vagy <x-a href="{{ route('demo.create') }}">ide kattintva próbálhatjátok ki</x-a> regisztráció nélkül. Ezt követően menjetek végig az <x-a href="{{ route('knowledge.show', 'elso-lepesek') }}">első lépéseken</x-a>. Amikor perselyeket hoztok létre, kezdhettek mindössze 5 darabbal:</p>

<ol>
    <li>Adjátok össze a havi <strong>fix kiadásokat</strong> amiket muszáj kifizetni</li>
    <li>Saccoljátok meg, hogy havonta mennyit költötök <strong>ételre</strong></li>
    <li>Legyen egy külön <strong>gyerek</strong> kategória (játékra, ruhára, stb), mert erre a legkönnyebb "elszórni" a pénzt</li>
    <li>A maradék felét szánjátok <strong>kikapcsolódásra</strong></li>
    <li>A másik felét tegyétek félre <strong>vésztartaléknak</strong></li>
</ol>

<p>Ezt szépen lassan bővítsétek az igényeknek megfelelően. Ha a vésztartalék megtelt, kezdjetek el hitelt törleszteni, vagy más hosszútávú célokra gyűjteni.</p>

<p>Amennyiben közös családi kasszán vagytok pároddal, használjátok mindketten ugyanazt a fiókot. Sok veszekedést megspórolhattoka azzal, ha látjátok mit tervezett be a másik, és nem költitek el véletlenül sem az arra szánt összeget.</p>

<p>Kezdjetek el gyűjteni hosszútávra, minél hamarabb! Akkor is, ha csak havi pár ezer forintot tudtok félretenni a gyerek egyetemi tanulmányaira, vagy magatoknak öreg korotokra. A pénzt ne párnahuzatban tartsátok, hanem legalább egy részét babakötvényben, állampapírban, vagy ha értetek a befektetéshez, akkor abban, ami szerintetek értékálló.</p>

<div class="flex justify-center">
    <x-a href="{{ route('knowledge.index') }}" class="font-bold">Tudástár</x-a>
</div>
